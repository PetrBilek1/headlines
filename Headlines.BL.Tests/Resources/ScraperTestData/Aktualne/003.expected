{
	"IsSuccess": true,
	"IsPaywalled": false,
	"Title": "Závod s hromadným startem žen",
	"Author": "",
	"Paragraphs": [
		"Hezké nedělní odpoledne, vítejte při sledování on-line přenosu ze závodu s hromadným startem žen v rámci biatlonového MS z německého Oberhofu. Závod začíná v 15:15.",
		"Je to tady. Biatlonové mistrovství světa se blíží ke svému konci. Na řadě je poslední závod - ženy poběží závod s hromadným startem dlouhý 12,5 km. Poběží tak pět okruhů a budou každá čtyřikrát střílet. Tradičně se jej zúčastní 30 závodnic, nejlepší ze Světového poháru plus z posledních závodů. Kromě Markéty Davidové dnes pojede také Tereza Voborníková, která předvádí v Oberhofu vynikající výkony.",
		"Startovní listina",
		"1. Denise Herrmannová-Wicková (GER)\n2. Julia Simonová (FRA)\n3. Hanna Öbergová (SWE)\n4. Linn Perssonová (SWE)\n5. Marte Olsbuová Roiselandová (NOR)\n6. Lisa Vittozziová (ITA)\n7. Elvira Öbergová (SWE)\n8. Dorothea Wiererová (ITA)\n9. Lisa Theresa Hauserová (AUT)\n10. Markéta Davidová (CZE)\n11. Ingrid Landmark Tandrevoldová (NOR)\n12. Anais Chevalierová-Bouchetová (FRA)\n13. Lou Jeanmonnotová (FRA)\n14. Vanessa Voigtová (GER)\n15. Anna Magnussonová (SWE)\n16. Paulina Bátovská Fialková (SVK)\n17. Sophia Schneiderová (GER)\n18. Hanna Kebingerová (GER)\n19. Tereza Voborníková (CZE)\n20. Suvi Minkkinenová (FIN)\n21. Emma Lunderová (CAN)\n22. Juni Arnekleivová (NOR)\n23. Chloé Chevalierová (FRA)\n24. Polona Klemenčičová (SLO)\n25. Lena Häckiová-Grossová (SUI)\n26. Samuela Comolová (ITA)\n27. Tuuli Tomingasová (EST)\n28. Karoline Offigstad Knottenová (NOR)\n29. Julija Džimová (UKR)\n30. Aita Gasparinová (SUI)",
		"Vraťme se ještě krátce k dnešnímu \"masáku\" mužů. Poprvé v individuálním závodě na tomto šampionátu neuspěl Johannes Thingnes Bö. Ten skončil až třetí za Švédy Samuelssonem a Ponsiluomou. Nejlepší z Čechů byl Tomáš Mikyska. I tak ale norský Johannes Bö fenomém vyhrál v Oberhofu 5 zlatých medailí, přidal stříbro včera z mužské štafety a bronz dnes. Potvrdil tak svůj status biatlonové legendy.",
		"Ještě než se naplno budeme věnovat dnešnímu ženskému závodu, vrátil bych se ke včerejším štafetám. Muži měli závod skvěle rozjetý, nakonec ale brali \"jen\" 4. místo, které by bylo před závodem bráno jako úspěch. Jejich ženské kolegyně také nezačaly špatně, jenže trestné kolo Davidové a 2 Charvátové jim přisoudily sedmé místo. Zatím tak český biatlon na mistrovství světa medaili nezískal.",
		"Když se podíváme na ženské závody, nalezneme spoustu skvělých českých výkonů. Markéta Davidová byla šestá ve sprintu, Tereza Voborníková sedmá ve stíhačce. Naděje byly vkládány do vytrvalostního závodu, kde Davidová obhajovala zlato z před dvou let z Pokljuky. Česká jednička ale udělala tři chyby a skončila desátá. Vítězkou byla Hanna Öbergová, která navázala na své triumf z MS 2019 a OH 2018.",
		"Kde hledal dnes favoritky? Určitě by jí měla být vedoucí žena pořadí Světového poháru Julia Simonová. Ta předvedla famózní stíhačku a brala zlato. Zatím to je její jediná individuální medaile, proto bude chtít útočit na zlato dnes. Stejně jako vítězka sprintu Denise Herrmannová - Wicková nebo ve formě střílející Lisa Vittozziová z Itálie. U žen je pole favoritek široké a může překvapit kdokoliv, zvláště v takto kontaktním závodě.",
		"Pořadí světového poháru v této sezoně:",
		"1. Julia Simonová (FRA) 811 b\n2. Elvira Öbergová (SWE) 735 b\n3. Lisa Vittozziová (ITA) 641 b\n4. Dorothea Wiererová (ITA) 603 b\n5. Denise Herrmannová-Wicková (GER) 588 b\n6. Lisa Theresa Hauserová (AUT) 506 b\n7. Linn Perssonová (SWE) 498 b\n8. Markéta Davidová (CZE) 495 b\n9. Ingrid Landmark Tandrevoldová (NOR) 477 b\n10. Hanna Öbergová (SWE) 445 b\n...........................................\n29. Jessica Jislová (CZE) 134 b\n52. Tereza Voborníková (CZE) 50 b\n76. Eliška Václavíková (CZE) 2 b\n77. Lucie Charvátová (CZE) 1 b",
		"Co se týče závodů s hromadným startem v této sezoně, běžely se dva a nejlépe si v nich vedla právě nejlepší závodnice sezony Julia Simonová. Ta v jednom skončila druhá, druhý vyhrála a vede i průběžné pořadí disciplíny před Rakušankou Hauserovou a krajankou Chevalierovou - Bouchetovou. Markéta Davidová je v této divácky atraktivní disciplíně šestnáctá, Terezu Voborníkovou čeká dneska premiéra.",
		"Pořadí závodů s hromadným startem v této sezoně:",
		"1. Julia Simonová (FRA) 165 b\n2. Lisa Theresa Hauserová (AUT) 126 b\n3. Anais Chevalierová-Bouchetová (FRA) 120 b\n4. Lisa Vittozziová (ITA) 91 b\n5. Linn Perssonová (SWE) 74 b\n6. Sophie Chauveauová (FRA) 74 b\n7. Vanessa Voigtová (GER) 73 b\n8. Anna Magnussonová (SWE) 70 b\n9. Lou Jeanmonnotová (FRA) 68 b\n10. Hanna Öbergová (SWE) 65 b\n..............................................\n16. Markéta Davidová (CZE) 51 b\n20. Jessica Jislová (CZE) 37 b",
		"V Oberhofu už je téměř vše připraveno ke startu.",
		"Poslední závod na mistrovství světa je odstartován.",
		"Závod podle očekávání táhnou asi dvě nejrychlejší ženy Denise Herrmannová - Wicková a Julia Simonová.",
		"Markéta Davidová se drží na 12. příčce se ztrátou 5 vteřin. Pořád je ale ve vedoucí skupince. Momentálně se nikam nespěchá, jako vždy pole malinko roztrhá až první střelecká položka.",
		"Pomalu se blížíme na první střeleckou zastávku. Věřme, že podmínky budou regulérní a uvidíme super závod.",
		"Chybovaly Simonová, Herrmannová - Wicková i Hanna Öbergová.",
		"Linn Perssonová střílela výborně, stejně jako Marte Röiselandová nebo obě skvělé Italky Vittozziová s Wiererovou.",
		"Obě české závodnice zastřílely výborně, Markéta Davidová odjížděla sedmá, Voborníková dvacátá.",
		"V druhém okruhu si vzala taktovku Anais Chevalierová - Bouchetová. Ta za sebou táhne zbytek pole včetně Markéty Davidové.",
		"Nečekaně se na trati trápí Denise Herrmannová - Wicková, která od střelnice místo stahování ztráty ještě více zaostala.",
		"Čeká nás druhá střelecká položka.",
		"Linn Perssonová střílí za nula, také Chevalierová - Bouchetová.",
		"Markéta Davidová chybovala jednou, stejně jako další favoritky okolo mí, obě Italky nebo Röiselandová.",
		"Terzea Voborníková odjela po druhé nule sedmá, Markéta Davidová je s mírnou ztrátou čtrnáctá.",
		"Všechny tři mistryně světa Simonová, Herrmannová - Wicková i Hanna Öbergová mají dvě chyby.",
		"V čele je stále Linn Perssonová, společně s ním jedou Chevalierová - Bouchetová a Lisa Theresa Hauserová. Tyto tři ženy zatím střílely bezchybně.",
		"Julia Simonová je ve třetím okruhu i s dvěma chybami pátá.",
		"Markéta Davidová se v úvodu mistrovství trápila na lyžích, včera i dnes ale běží výborně. Poskočila ze 14. na 9. místo.",
		"Markéta Davidová jede famózně a už je sedmá, stahuje na čelo velkou porci vteřin.",
		"Chevalierová - Bouchetová střílí čistě a bude první, Perssonová a Hauserová dělají po jedné chybě.",
		"Julia Simonová střílí čistě a je druhá 8 vteřin za krajankou. Třetí už je Hanna Öbergová, čtvrtá Tandrevoldová.",
		"Tereza Voborníková zastřílela i potřetí čistě a je sedmá. Markéta Davidová jednou chybovala a znovu se propadla.",
		"Julia Simonová stáhla svou krajanku Chevalierovou - Bouchetovou na 5 vteřin.",
		"16 vteřin za vedoucí závodnicí jede duo Tandrevoldová - Hanna Öbergová.",
		"Terez Voborníková je zatím desátá, Markéta Davidová je o 10 vteřin za ní jedenáctá.",
		"Vedoucí ženy přijíždí na poslední položku.",
		"Obě Francouzky udělaly po jedné chybě.",
		"Hanna Öbergová odstřílela rychle a přesně a je první. Za ní jede Tandrevoldová a až pak obě Francouzky.",
		"Dvě chyby pro Terezu Voborníkovou.",
		"Markéta Davidová zastřílela čistě a je šestá v kontaktu s 5. místem.",
		"V čele je v posledním kole Hanna Öbergová, jenže skvěle za ní jede Julia Simonová, která se vzdálila své krajance a už předjela i Ingrid Tandrevoldovou.",
		"Julia Simonová jede skvěle a doráží na Hannu Öbergovou, ztrácí 4 vteřiny, na Simonovou už ale dotírá i Tandrevoldová. Chevalierová - Bouchetová z boje o medaili asi odpadla.",
		"Markéta Davidová se dostala před Comolaovou a je zatím pátá, kde by i mohla skončit. To by byl vynikající výkon.",
		"Hanna Öbergovázvýšila náskok na 6-7 vteřin na duo Simonová - Tandrevoldová. Překvapivě Norka ujíždí i Simonové, které docházejí síly.",
		"Ingrid Tandrevoldová do toho šlape a útočí i na zlato Öbergové, setřásla Simonovou, ale asi to nezvládne.",
		"Hanna Öbergová získává po individuálním závodu zlato i v závodu s hromadným startem.",
		"Druhá dojíždí skvělá Ingrid Tandrevoldová. Třetí totálně vyčerpaná Julia Simonová, která v závěru fyzicky odpadla. Čtvrtá je její krajanka Anais Chevalierová - Bouchetová.",
		"Markéta Davidová je v cíli pátá, vynikající výkon.",
		"Tereza Voborníková dojíždí mna 18. místě.",
		"Závod s hromadným startem nabídl opět zajímavou podívanou. V úvodu všechny tři vítězky na tomto mistrovství chybovaly, Herrmannová se z toho nedostala, Simonová s H. Öbergovou ale ano a bojovaly nakonec o medaile. Skvěle si dlouho vedla Anais Chevalierová - Bouchetová, jenže chybovala na poslední položce a v posledním kole nestačila běžecky. Její krajanka Julia Simonová udělala tři chyby, ale před posledním kolem byla favoritkou. V závěru ji však došly síly a skončila třetí.",
		"Především díky své rychlopalbě si před posledním úsekem udělala náskok Hanna Öbergová. Nejprve na dotírala Simonová, ta poté odpadla, ale Švédka, která vyhrála ve středu individuální závod, se nedala dostihnout ani Ingrid Tandrevoldovou. Norka tak bere stříbro.",
		"Markéta Davidová dnes běžela skvěle, udělala ale 2 chyby a doběhla na vynikajícím pátém místě, které je jejím maximem v Oberhofu. Tereza Voborníková třikrát střílela čistě, na lyžích ale nestíhala špičce, navíc na poslední položce udělala dvě chyby a doběhla při své premiéře v tomto závodě 18.",
		"Ode mě to je z biatlonového mistrovství světa 2023 vše. Děkuji vám za pozornost, přeji hezký zbytek víkendu a u biatlonu zase někdy napočtenou."
	],
	"Tags": [ "Biatlon", "sport", "Zimní sporty", "mistrovství světa", "MS v biatlonu", "Markéta Davidová", "Tereza Voborníková", "online", "online přenos" ]
}