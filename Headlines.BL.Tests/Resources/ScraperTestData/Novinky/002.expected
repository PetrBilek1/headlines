{
	"IsSuccess": true,
	"IsPaywalled": false,
	"Title": "Dvacetiletý Čech se v Dolomitech ztratil výpravě, našli ho mrtvého",
	"Author": "Jitka Zadražilová",
	"Paragraphs": [
		"V italských Dolomitech zahynul dvacetiletý člen české lyžařské výpravy. Záchranáři nalezli jeho tělo v horách ve čtvrtek odpoledne, uvedl v pátek web il Dolomiti.",
		"Ve čtvrtek odpoledne skupinka Čechů v oblasti Auronzo di Cadore zjistila, že jim chybí jeden člen, dvacetiletý mladík. V pozdním odpoledni ho neviděli přijet na místo setkání. Okamžitě kontaktovali záchranáře a odstartovala pátrací akce, do které se zapojila i italská horská služba.",
		"Oblast, ve které se pátralo, se postupně rozšiřovala, až bylo nalezeno bezvládné tělo lyžaře u obce Aurenzo di Cadore, píše server il Dolomiti.",
		"Zda mladík zemřel v důsledku nemoci, nebo při nehodě během sjezdu na lyžích, není jasné. Případ vyšetřuje místní prokuratura."
	],
	"Tags": [ "Itálie", "Česko", "Lyžování", "Nehoda", "Úmrtí" ]
}