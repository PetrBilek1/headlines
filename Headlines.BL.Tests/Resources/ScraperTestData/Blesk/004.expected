{
	"IsSuccess": true,
	"IsPaywalled": false,
	"Title": "Yoko Ono oslavila 90: Opravdu stála za rozpadem Beatles?",
	"Author": "pav",
	"Paragraphs": [
		"Yoko Ono se v sobotu 19.2. dožila úctyhodných 90 let. Vizuální a performační umělkyně je známá jako ta, která údajně rozložila kapelu Beatles. Ale je to tak doopravdy?",
		"Začátek kariéry a první setkání s Johnem Lennonem",
		"Yoko Ono se narodila do rodiny japonských aristokratů v roce 1933. I přes vysoké společenské postavení její rodina žila v chudobě a často zažívala hlad. Zajímala ji odmalička hudba a avantgardní typy sebevyjádření. Po krátkých návštěvách USA zakotvila v padesátých letech v New Yorku nadobro a stala se vůdčí osobností umělecké skupiny Fluxus, která experimentovala s videoartem, protesty a happeningy. Jedny z nejznámějších akcí jsou několikahodinové sledování vyrábění salátu na pódiu za doprovodu hudby nebo ničení piána a rozprodávání jeho částí na živé aukci v publiku.",
		"Jedna z takových akcí právě zaujala Johna Lennona. Svou životní lásku potkal na představení (1966), kde Yoko Ono klečela na pódiu a diváci z ní postupně mohli odstříhávat oblečení, až byla docela nahá. John tenkrát na první pohled propadl jejímu neotřelému kouzlu.",
		"Rozpad kapely",
		"V zápalu zamilovanosti svůj vztah začali, i když ještě byl John Lennon ženatý s Cynthií Powellovou. Po rozvodu následovala okamžitá tichá svatba v roce 1968. Ačkoliv v té době byla skupina Beatles stále na vrcholu slávy, tak uvnitř byla dávno rozklížená. Dlouhé roky před rozpadem zaznívaly z úst Brouků posměšné a znechucené poznámky o tom, že jim stačí jen vylézt na pódium, zahrát akord a lidé mohou zešílet. Proslavili se v té době zejména dobíráním si reportérů svými naprosto vtipnými a nesmyslnými odpověďmi v rozhovorech.",
		"\"Reportér: Magazín Time nedávno napsal článek o tom, jak uvadá vaše hudba. Popisují, že písnička Daytripper je o prostitutce a píseň Norweigan wood je o lesbách. Co jste chtěli ve skutečnosti těmito songy říct?\"",
		"Paul McCartney: My se prostě jen snažíme psát o prostitutkách a lesbách. To je vše.\"",
		"\"John Lennon k publiku: Mohli by prosím fanoušci na levných místech zatleskat? A vy na těch dražších místech…prostě jen zachrastěte klenoty…“",
		"I přes unavení ze slávy, sebe samotných a touhách většiny z nich najít svůj vlastní hlas a novou identitu, si dodnes většina lidí myslí, že Yoko Ono je tím zlosynem, který záměrně rozbil kariéru světově oblíbené kapely. Toto společenské přesvědčení se dostalo do povědomí natolik, že i výraz \"být Yoko Ono“ všichni vnímají přeneseně jako „být ničitelem, kazičem něčeho.“ Ve skutečnosti se jen skupina čtyř dospělých mužů unavených slávou, hádkami a sami sebou rozhodla, že půjde dál, protože se už umělecky neshodují. Lennon měl touhu v té době dělat hlubší věci, které mají společenský dopad. Být tváří byť geniálních, ale přece jen mainstreamových songů Beatles, už po tolika letech netoužil. Přidal se s Yoko k hnutí hippies a snažili se svými protiválečnými akty měnit (byť lehce naivně) svět. Kapela se definitivně rozpadla v roce 1970.",
		"Kariéra po smrti Johna Lennona",
		"V roce 1975 se jim narodilo jediné společné dítě Sean Ono Taró Lennon. Pro Yoko to bylo druhé dítě. První dcera Kyoko Chan Cox se jí narodila už v předchozím manželství, které bylo anulováno. V roce 1980 se stal Lennon obětí vraždy rukou psychicky nestabilního Marka Davida Chapmana.",
		"Yoko Ono se po jeho smrti snažila znovu vrátit do umělecké sféry a občas pro své experimenty používala nahrané rozhovory se svým manželem. Až po jeho skonu dosáhla svého uměleckého vrcholu a v roce 1982 a 2001 získala Grammy. Mnohé její výstavy se staly putovními po celém světě včetně ČR. Byla zpěvačkou, která zahajovala Olympijské hry v Turíně, založila si vlastní kapelu The new Plastic Ono Band a stala se ambasadorkou za osvětu v oblasti autismu. I v tomto požehnaném věku stále aktivně tvoří dál a vypadá to, že jí její věk snad nikdy nebude klást překážku v tom, být stále radikální a kreativní.",
		"Galerie"
	],
	"Tags": [ "Yoko Ono", "The Beatles", "John Lennon", "hudební skupina", "hudba", "Fluxus", "USA", "New York", "Olympijské hry", "Grammy Award" ]
}