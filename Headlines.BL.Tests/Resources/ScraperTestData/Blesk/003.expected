{
	"IsSuccess": true,
	"IsPaywalled": false,
	"Title": "Tragédie na Ústecku: Čtyři mrtví v zahrádkářské kolonii, o život přišly i dvě děti! Kvůli výbuchu?",
	"Author": "pma, ČTK, trm",
	"Paragraphs": [
		"Policie ČR od sobotního rána řeší nález čtyř osob bez známek života v zahrádkářské kolonii v ústeckých Předlicích. Podle informací Blesku jsou mezi mrtvými i dvě děti. Případ si převzali krajští kriminalisté. Svědci hovoří o tom, že pořáru předcházel výbuch. Příčiny požáru však",
		"V sobotu krátce před osmou hodinou ráno dostaly složky integrovaného záchranného systému prostřednictvím linky 112 informaci, že v zahrádkářské kolonii v ústeckých Předlicích vzplála dřevěná chatka.",
		"„Dostali jsme informaci o požáru na operační středisko v 7:50. Na místo události jsme vyslali čtyři jednotky. Po příjezdu hasiči zjistili, že poměrně rozsáhle hoří zahradní chatka,“ popsal pro Blesk mluvčí krajských hasičů Petr Pelikus.",
		"Mezi oběťmi byly i malé holčičky?!",
		"Po uhašení požáru byla nalezena těla čtyř osob. „Mohu bohužel potvrdit, že mezi obětmi jsou i osoby mladší 15 let,“ uvedl na dotaz Blesku náměstek ředitele PČR Ústeckého kraje Zbyněk Dvořák. Podle CNN Prima News by mělo jít o dvě holčičky předškolního věku. Dalšími dvěma oběťmi je zřejmě dospělá žena a muž.",
		"Na místě byl v sobotu i soudní lékař. „Soudní pitva, předpokládám, proběhne nejpozději v pondělí. Během příštího týdne bychom tak mohli mít nějaké dílčí závěry,“ doplnil Dvořák.",
		"„Požár jsme dostali pod kontrolu v 9:40. V současné době probíhá rozebírání konstrukce a dohašování objektu. Místo si převzala policie,“ doplnil pro Blesk v sobotu odpoledne Pelikus. Neštěstí se stalo poblíž předlické ulice Marxova.",
		"V neděli vyšetřování pokračovalo",
		"Policie ukončila v sobotu pozdě odpoledne ohledání požářiště. V neděli dopoledne se na místě tragédie objevila vyšetřovací skupina, která se skládá ze dvou členů technického ústavu požární ochrany, vyšetřovatele krajské kriminálky a technika kriminálky a krajského a ústeckého hasiče, kteří se specializují na zjišťování příčin požáru.",
		"„Příčinu vzniku požáru nevíme, pracuje se s několika vyšetřovacími verzemi,“ uvedl pro ČTK Pelikus. Na místě činu byli v sobotu přítomni i psi vycvičení na vyhledávání akcelerantů hoření.",
		"Pozadí tragédie je nejasné",
		"Podle informací televize CNN Prima News měla zesnulá rodina přijet na víkend ke své tetě a přespat v zahradním domku. Obyvatelé Předlic se také domnívají, že si oběti sobotního neštěstí v chatce zřejmě zatápěli neodborně upraveným topidlem. Podle televize Nova svědci rovněž hovoří o tom, že požáru předcházela exploze."
	],
	"Tags": [ "smrt", "požár", "Policie České republiky", "Ústecký kraj", "Twitter", "zahrádkářská osada", "Předlice", "Ústí nad Labem" ]
}