{
	"IsSuccess": true,
	"IsPaywalled": false,
	"Title": "Bára Basiková slaví 60: Drogy, erotické snímky i vážná nemoc! A 3 manželství i 3 děti",
	"Author": "tesk",
	"Paragraphs": [
		"Ač Bára Basiková (60) působí jako křehká žena, její život provází celkem dost skandálů. Od tvrdých drog přes erotické snímky až po vážnou nemoc. A zatímco v práci se jí vždy dařilo, na vztahy měla smůlu. V pátek slaví své šedesáté narozeniny, je single a těší se na vnoučata.",
		"Její pěvecká kariéra se rozjela v době, kdy začala zpívat s kapelou Precedens a k tomu si zároveň nabrala i působení v kapele Stromboli. V té době zároveň udržovala dva paralelní vztahy se dvěma muži. To ji dohnalo až k závislosti na drogách, v 25 letech se stala závislou na pervitinu. Naštěstí jen na tři měsíce.",
		"V té době také nafotila nahé snímky pro erotický pánský časopis, za který dostala pořádný balík peněz. Poté se uklidnila, v 27 letech se poprvé vdala za muzikanta Petra Jíchu, s nímž má dvě dcery – dvojčata Annu a Marii (30). Po sedmi letech se rozvedli a Basiková se krátce nato provdala za svého druhého muže Jaromíra Pizingera. Ten ji psychicky terorizoval, odpíral jí jídlo, dohnal jí téměř až k anorexii.",
		"Není divu, že se v divadle zamilovala do o 15 let mladšího herce Petra Poláka. Po rozvodu s Pizingerem se potřetí provdala, když si vzala právě Poláka. Ve svých 46 letech mu nakonec porodila syna Theodora (skoro 14). Ani toto manželství jí nakonec nevyšlo.",
		"Po nezdarech v manželstvích navíc loni přišla ještě další rána. Vážná nemoc. „O prázdninách mě zasáhly zdravotní problémy, tak jsem musela z muzikálu Okno mé lásky po vzájemné dohodě vystoupit a byla jsem prostě marod. Definitivně to za mnou není, ale je to v procesu léčby. Věřím, že na dobré cestě,“ přiznala loni o Vánocích Super.cz Basiková.",
		"Do toho se navíc rozešla se svým posledním partnerem z Liberce a nyní je šťastně nezadaná. A co si nejvíc přeje? Být zdravá. A těší se, až bude jednou babičkou.",
	],
	"Tags": [ "manželství", "zpěvačka", "bára basiková", "šedesátiny", "kulatiny" ]
}