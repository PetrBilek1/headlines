{
	"IsSuccess": true,
	"IsPaywalled": true,
	"Title": "Vláda chce snížení valorizace důchodů řešit v legislativní nouzi. Ústavní právníci se neshodnou, zda pro to má důvody",
	"Author": "Lukáš Prchal",
	"Paragraphs": [
		"Vláda Petra Fialy (ODS) chce chystané snížení valorizace penzí projednat ve Sněmovně ve stavu legislativní nouze. Krok šéfky dolní komory Markéty Pekarové Adamové (TOP 09), která tento institut vyhlásila, ale kritizují opoziční ANO i SPD. Ústavní právníci, které Deník N oslovil, se neshodnou, zda jsou k vyhlášení legislativní nouze důvody.",
		"K vládnímu návrhu na snížení červnové valorizace důchodů se má dolní komora sejít příští úterý. Šéfka Sněmovny Markéta Pekarová Adamová (TOP 09) na žádost vlády vyhlásila také stav legislativní nouze, který má koalici umožnit změnu schválit rychleji.",
		"Vyhlášení stavu legislativní nouze kritizují opoziční SPD i ANO. Předsedkyně poslaneckého klubu hnutí ANO Alena Schillerová například požadovala, aby šéfka Sněmovny legislativní nouzi lépe zdůvodnila. Podle Schillerové není Česko v ohrožení „přírodní katastrofou, nečelí explozivnímu šíření zákeřné nemoci a na hranicích se nešikují nepřátelská vojska“.",
		"„Jedinou pohromou, které čelíme, je diletantství této vlády,“ dodala. Hnutí Tomia Okamury zase mimo jiné pohrozilo stížností k Ústavnímu soudu.",
		"Jednací řád Poslanecké sněmovny, § 99, Zákonodárný proces ve stavu legislativní nouze",
		"„Za mimořádných okolností, kdy jsou zásadním způsobem ohrožena základní práva a svobody občanů nebo bezpečnost státu nebo kdy státu hrozí značné hospodářské škody, vyhlásí předseda Sněmovny na návrh vlády stav legislativní nouze na určitou dobu. Sněmovna může stav legislativní nouze zrušit nebo omezit dobu, na niž byl vyhlášen.“",
		"Ústavní právníci, které Deník N oslovil, se ale na jednotném stanovisku neshodnou. Marek Antoš z Právnické fakulty Univerzity Karlovy si myslí, že zkrácený schvalovací proces je v tomto případě zneužitím tohoto institutu.",
		"„Zneužití institutu“",
		"„Tohle mnohem víc svazuje opozici. Je to brutální"
	],
	"Tags": []
}