{
	"IsSuccess": true,
	"IsPaywalled": true,
	"Title": "Poučení z předválečných omylů: lidé se mýlí. A mohou se mýlit i dnes",
	"Author": "Ondřej Štindl",
	"Paragraphs": [
		"Komentář Ondřeje Štindla: Válka na Ukrajině měla velmi rychle skončit ruským vítězstvím. Takový byl většinový názor analytiků ve dnech, jež jí bezprostředně předcházely. Nestalo se. Neopravňuje to ale přesvědčení, že naše dnešní a třeba o dost optimističtější prognózy a analýzy budou naplněny. Optimismus může navíc vést ke snaze naplnit nerealistické představy, motivované sice dobrými úmysly, ale hrozící katastrofálními následky.",
		"Na vážné krize většina společnosti reaguje heroickým vzepětím, to je ale časem vystřídáno nástupem deziluze. Vidět to bylo třeba v době pandemie nemoci covid – heroickou snahu, vzájemnou pomoc, šití roušek a podobně vystřídaly přinejmenším u nemalé části společnosti apatie, pocit bezmoci, naštvání (velký podíl na tom jistě měla i politika a zmatená komunikace tehdejší vlády).",
		"Reakce české veřejnosti na začátek války na Ukrajině byla také v jistém smyslu heroická – uprchlíkům z Ukrajiny se často dostalo nezištné pomoci, lidé se angažovali, posílali peníze. V nějaké míře to vzepětí sice opadlo, o nástupu deziluze se ale zatím moc mluvit nedá.",
		"Podle čerstvého průzkumu agentury STEM je vysloveně proruská část Čechů velmi malá, většina stojí na straně Ukrajiny, podporuje",
	],
	"Tags": [ "Názor" ]
}